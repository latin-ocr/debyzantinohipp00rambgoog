26 ua oracuusmus racmoumus,

tibus, coram populo atque imperatore, auguratus fuerat,
prohpudor si, spe defraudatus, victos Prasinos sensisset!
Suus auriga, suus color, sua pars, omnibus erat ludibrio.
‘Prasinam illam vestem, imperatori ipsi venerabilem,
pueri etiam ac servi, per plateas et compita, deridebant.
Sin autem Prasinus auriga Venatum superasset, superbe
plebeius noster per Hippodromum et per Urbem victri-
camillam vestem triumphantemque colorem, ut Camil·
lus et Paulus AEmilius alter, traducebat. Nec bene gau·
dere sibi videbatur, nisi victis et ipse insultaret.

Adde quod non homo unus, hac spe, hoc timore, hoo
dolore, hoc triumpho, sed dimidius fere populus Byzan-
tinus, multa homiuum millia, eodem tempore agitaban-
tur. Iu iisdem gradibus sedentes eodem vestimento
induti, eodem oestro concitati, suum sibi quisque dolorem
aut timorem tot hominum dolentium aut timentium con-
tagione exacerbabat. Quod in uno homine spes fuisset,
in multis improba cupiditas erat ; quod in uno dolor,
iu multis desperatio ; quod in uno ira, in multis amentia.
Unus murmur edidisset, at populus insanum clamorem
edebat.

Hoc etiam animos acrius irritabat quod in adversis gra-
dibus, timentibus sperantes, tristibus hilares, desperatis
insolentes victis victorae, stomachantibus insultantes-ex
opposito sedebant. Sese invicem, hinc illino, per medium
Hippodromum, vultu, gestu, manu, voce, salibus et con-
viciis, clamore et cantibus, provocabant. Quid, si anceps
victoria , incertum praemium, utroque auriga metam
eodem tempore assecuto, sub lite poneretur? Tunc omnes
in suis sedilibus erecti, iratos vultus sibi invicem inten-
dentes, ingentesque illas manicas, de quibus multa
Procopius, agitantes modo non manus conserebant.

 

